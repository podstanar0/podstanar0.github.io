<!DOCTYPE html>
<html lang="en-us">
<head>
<meta charset="utf-8">
<meta name="description" content="Spreman sam da stanem iza Cezara kada se bude pojavio. Čujem da je Cezar govorio i mislio duplo brže od normalnog čoveka. Prepoznaću te po ovome. Posedujem kompjuterske veštine i biću vojnik u vašoj vojsci. Neko sa stvarnom snagom, a ne šarlatan koji traži status.">
<meta name="generator" content="Hugo 0.90.0-DEV" />
<meta name="viewport" content="width=device-width, initial-scale=1">
<link rel="stylesheet" href="/css/style.css" type="text/css">
<link rel="stylesheet" href="https://fonts.googleapis.com/css?family=Source+Code+Pro:400,700" type="text/css">
<link rel="alternate" href="/index.xml" type="application/rss+xml" title="blog jednog podstanara">
<title>
  
  
    AI Etika - blog jednog podstanara
  
</title>
</head>
<body>

<header>
  <div class="container clearfix">
    <a class="path" href="https://soba-podstanara.xyz">[soba podstanara]</a>
    
    <div class="right">
      <a class="path" href="https://soba-podstanara.xyz/about">[about]</a>
      
    </div>
  </div>


<script type="text/javascript" src="https://www.scmplayer.net/script.js" 
data-config="{'skin':'skins/black/skin.css','volume':100,'autoplay':true,'shuffle':false,'repeat':1,'placement':'top','showplaylist':false,'playlist':[{'title':'Stan DuClare - Boot It','url':'https://www.youtube.com/watch?v=5FfLl1Z1x9A'},{'title':'Stan DuClare - Modulators','url':'https://www.youtube.com/watch?v=CGornz1ouuQ'},{'title':'Luxury Elite - Marble','url':'https://www.youtube.com/watch?v=2JlegbRfTFw'},{'title':'Back To The 80%27s','url':'https://www.youtube.com/watch?v=0QKQlf8r7ls'},{'title':'Stargazer - Parasol','url':'https://www.youtube.com/watch?v=Ur6MKkIxXhQ'},{'title':'Jogeir - Nearly There','url':'https://www.youtube.com/watch?v=_M7nblSESTA'},{'title':'SC Double Agent Theme','url':'https://www.youtube.com/watch?v=-WDbEA5n8Pg'},{'title':'Syphon Filter 2 Menu Theme','url':'https://www.youtube.com/watch?v=LIKQKlUWIPA'}]}" ></script>


</header>

<div class="container">


<main role="main" class="article">
  
<article class="single" itemscope itemtype="http://schema.org/BlogPosting">
  <div class="meta">

    <span class="key">datum objave:</span>
    <span class="val"><time itemprop="datePublished" datetime="2021-11-06">6.11.2021</time></span>




  </div>
  <h1 class="headline" itemprop="headline">AI Etika</h1>
  <section class="body" itemprop="articleBody">
    <p align="center">
  <img src="/media/ai_etika_media/ui_boot.jpg" width="720" height="703"/>
</p>
<p>Izbacite iz glave da je problem kontrole veštačke inteligencije matematički problem, sa matematičkim rešenjem. Ovo je racionalistička svinjarija istih ljudi koji vam, ako ih pritisnete, neće zaista reći da je poliamorija racionalan izbor, ali suptilno veruju da ste, ako se ne slažete oko poliamorije, nekako manje racionalni.</p>
<p>Racionalizam je divno oruđe, ali je samo to, oruđe. Može se baviti samo pitanjem <em>je li</em>, a ne <em>trebalo bi</em>. Ovo je <a href="https://en.wikipedia.org/wiki/Is%E2%80%93ought_problem">klasičan problem u moralnoj filozofiji</a>.</p>
<p>Iako nisam u potpunosti ispratio celu internet dramu, ako sam dobro shvatio, <a href="https://en.wikipedia.org/wiki/Dark_Enlightenment">neo-reakcionaristi</a> su spin-off racionalista, a Jarvin i Judkovski su postavili temelje.</p>
<p>Problem AI kontrole je zapravo problem moći, a neo-reakcionizam makar govori tim jezikom. Šteta što je proglašen kao konzervativan, jer svi, uključujući i same neo-reakcionariste, znaju da <a href="https://sr.wikipedia.org/wiki/%D0%9F%D1%80%D0%BE%D0%B3%D1%80%D0%B5%D1%81%D0%B8%D0%B2%D0%B8%D0%B7%D0%B0%D0%BC">progresivci</a> uvek pobeđuju.</p>
<hr>
<p><br>Zamislite politiku prošlosti kao mini-igru smeštenu u sveobuhvatni <a href="https://en.wikipedia.org/wiki/Massively_multiplayer_online_role-playing_game">MMORPG</a> same prirode. Resursa je malo, vremena je malo, pa samim tim i šteta koju može da napravi jeste ograničena.</p>
<p>E ovo neće biti tačno u budućnosti. Čak je i rat igra koju više ne možemo da igramo. Siđite sa svog glupog visokog moralnog konja o miru, rat je sjajan. Samo je bezveze to što imamo mitraljeze i nuklearne bombe zbog kojih rat nije zabavan. Kampovanje u šumi, pripremajući se za borbu sa mačevima za čast i slavu kraljevstva zvuči zabavno. Šta, nikad niste igrali video igrice? O nee, ali pravi ljudi zaista ginu u ratu. Možda, ali možda i ne. Sve se stavlja na kocku.</p>
<ol>
<li>Postani dostojan</li>
<li>Prihvati moć</li>
<li>Vladaj</li>
</ol>
<p>Još uvek smo na broju 1. Da li je čovečanstvo dostojno neograničene moći? Čuo sam da Lari Pejdž veruje da su AI-i naša deca, i da znaju više o pravdi nego mi. Budalaština, čak su i rani tekstovi Judkovskog razumeli da ovo nema smisla, i da <u>superinteligencija ne podrazumeva supermoral.</u></p>
<p>Dete koje je odgajano pogrešno, odrašće pogrešno. A kako nam ide za sad kao društvu koje odgaja našu decu, kada je polovina dece rođena van braka, u odnosu na <code>5%</code> pre 70 godina. Kako tačno mislite da onda možemo odgojiti AI?</p>
<p>A tek ove kvazi &ldquo;tehnološke&rdquo; kompanije. Bednici. Predvode ih takvi slabići, da mnogi od njih nisu mogli da izdrže ni najezdu <a href="https://www.pressing-magazine.rs/social-justice-warriors/">BSP</a>, rasiste gladne moći sa kul trikom glasnog vrištanja o tome kako su svi ostali navodno rasisti. Očigledna rap-battle tehnika je - očigledna. (Ne mislim ovde na ljude koji zapravo žele da poboljšaju svet kolektivno, već na one koji to koriste kao izgovor za povećanje sopstvenog udela moći u njemu).</p>
<hr>
<p><br>Pa gde nas to ostavlja?</p>
<p>Slabo društvo prepuno patetičnih međusobnih svađa, koje će uskoro naleteti na neizrecivu moć.</p>
<p>Spreman sam da stanem iza Cezara kada se bude pojavio. Čujem da je Cezar govorio i mislio duplo brže od normalnog čoveka. Prepoznaću te po ovome. Posedujem kompjuterske veštine i biću vojnik u vašoj vojsci. Neko sa stvarnom snagom, a ne šarlatan koji traži status. Neko ko nas može odvesti u budućnost jer zna put. Neko ko može biti jedan od AI-ja. Neko ko je spreman da se bori i umre od mača. Nije to džaba klasičan narativ.</p>
<p>Ako ne prestanemo da govorimo laži i da pričamo lažne priče, nema nade da ćemo rešiti problem kontrole veštačke inteligencije. To je politički problem, a ne tehnički. Ali nije politički u klasičnom smislu te reči na koju političari misle, sa njihovim izborima i ostalim sranjima. Mislim na pravu politiku prirode, gde postoji stvarna moć, i možete se boriti protiv nje, pridružiti joj se, ili biti uništeni. Naša generacija nikada nije poznavala takvu moć, ali mnogi iz prošlosti jesu.</p>
<hr>
<p><br>U davnoj prošlosti, čovečanstvo se borilo za kontrolu nad životinjama.</p>
<p>U skorijoj prošlosti, nakon osvajanja životinja, civilizacije su se borile za prevlast jedne nad drugom.</p>
<p>U sadašnjosti, nakon straha koji nam je usadio drugi svetski rat, verujemo u postmodernu svinjariju. Vodimo tužne proksi-ratove i igramo se ekonomije.</p>
<p>U budućnosti, borićemo se da ostanemo dominantna vrsta na planeti. Naši načini razmišljanja su slabi u odnosu na mašine. Ima li neko moć da nas spase?</p>
<hr>
<p><br>Naravoučenije, prestanite da razmišljate o problemu kontrole veštačke inteligencije kao o matematičkom problemu. Koliko vidim, mnogi istraživači ove oblasti ovo ne kapiraju. Ako ne možete da se suprotstavite <a href="https://en.wikipedia.org/wiki/Professional%E2%80%93managerial_class">PMC-u</a>, kako onda možete veštačkoj inteligenciji?</p>

  </section>
</article>

</main>

</div>

<footer>
  <div class="container">
    <span class="copyright">
      <span class="base07">&copy; 2021 podstanar. singularitet se bliži.</span>
    </span>
  </div>
</footer>
</body>
</html>

