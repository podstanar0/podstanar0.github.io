<!DOCTYPE html>
<html lang="en-us">
<head>
<meta charset="utf-8">
<meta name="description" content="Kada bi čovečanstvo izumrlo sutra, od COVIDa-25 ili nečeg sličnog, ostavili bismo iza sebe upravo *godshatter*. Relikviju neizrecive snage. Zamislite da sve što je ostalo jeste samo mobilni telefon (ali &#34;pametni&#34;, kakve imamo danas).">
<meta name="generator" content="Hugo 0.88.1" />
<meta name="viewport" content="width=device-width, initial-scale=1">
<link rel="stylesheet" href="/css/style.css" type="text/css">
<link rel="stylesheet" href="https://fonts.googleapis.com/css?family=Source+Code+Pro:400,700" type="text/css">
<link rel="alternate" href="/index.xml" type="application/rss+xml" title="blog jednog podstanara">
<title>
  
  
    Trula Tehnologija - blog jednog podstanara
  
</title>
</head>
<body>

<header>
  <div class="container clearfix">
    <a class="path" href="https://soba-podstanara.xyz">[soba podstanara]</a>
    
    <div class="right">
      <a class="path" href="https://soba-podstanara.xyz/about">[about]</a>
      
    </div>
  </div>


<script type="text/javascript" src="https://www.scmplayer.net/script.js" 
data-config="{'skin':'skins/black/skin.css','volume':100,'autoplay':true,'shuffle':false,'repeat':1,'placement':'top','showplaylist':false,'playlist':[{'title':'Stan DuClare - Boot It','url':'https://www.youtube.com/watch?v=5FfLl1Z1x9A'},{'title':'Stan DuClare - Modulators','url':'https://www.youtube.com/watch?v=CGornz1ouuQ'},{'title':'Luxury Elite - Marble','url':'https://www.youtube.com/watch?v=2JlegbRfTFw'},{'title':'Back To The 80%27s','url':'https://www.youtube.com/watch?v=0QKQlf8r7ls'},{'title':'Stargazer - Parasol','url':'https://www.youtube.com/watch?v=Ur6MKkIxXhQ'},{'title':'Jogeir - Nearly There','url':'https://www.youtube.com/watch?v=_M7nblSESTA'},{'title':'SC Double Agent Theme','url':'https://www.youtube.com/watch?v=-WDbEA5n8Pg'},{'title':'Syphon Filter 2 Menu Theme','url':'https://www.youtube.com/watch?v=LIKQKlUWIPA'}]}" ></script>


</header>

<div class="container">


<main role="main" class="article">
  
<article class="single" itemscope itemtype="http://schema.org/BlogPosting">
  <div class="meta">

    <span class="key">published date:</span>
    <span class="val"><time itemprop="datePublished" datetime="2021-10-23">23.10.2021</time></span>



  </div>
  <h1 class="headline" itemprop="headline">Trula Tehnologija</h1>
  <section class="body" itemprop="articleBody">
    <p>Nisam ljubitelj klasičnog <abbr title="Naučna Fantastika">SF</abbr>-a, u maltene bilo kojoj njegovoj formi. I to iz nekoliko razloga. Pre svega, većina SF autora isuviše artistično i nedovoljno realistično definiše ideje, bez jasnog, logičnog i naučnog smisla/temelja, bilo da je reč o besmislenim kombinezonima (kakve nose ama baš sve rase koje se pominju), letećim vozilima koje se napajaju na benzin, ljudima koji brzinom svetlosti žure nazad kući, kroz galaksiju, da bi onda zapalili sveću dok večeraju u svojoj mračnoj jazbini, ili <u>kompletnoj</u> anatomiji bioloških/silikonskih oblika života. Ja sam pragmatičar. Kada je reč o tehnologiji, interesuju me isključivo primenljiva rešenja, i ovakve činjenice mi momentalno obesmisle želju da čitam bilo kakvu novelu tog tipa (da, ovde mislim i na Asimova, <a href="https://s26162.pcdn.co/wp-content/uploads/2017/06/foundation_covers.jpg">šta kažete na ovu kolekciju proleće-zima 47,078-e?</a>). Ipak, prošlog leta, za vreme kovid karantina, pročitao sam <a href="https://en.wikipedia.org/wiki/A_Fire_Upon_the_Deep">A Fire Upon the Deep</a> od Vindža (izgleda da postoji i <a href="https://www.laguna.rs/n575_knjiga_plamen_nad_ponorom_laguna.html">prevedeno</a> izdanje). Vindž je jedan od retkih (ako ne i jedini) SF pisac koji mi je zapao za oko kao neko ko se potencijalno izdvaja iz monotone mase: kada ne piše, predaje matematiku i informatiku na <abbr title="Kompjuterske Nauke">CS</abbr> katedri <a href="https://edoras.sdsu.edu/~vinge/">državnog univerziteta u San Dijegu</a>.</p>
<p>On u knjizi definiše i koristi jedan interesantan termin: <em><strong>godshatter</strong></em>. Ovaj termin predstavlja pojam <em>superinteligencije koja indoktrinira informacije i misaone obrasce u ljudski mozak</em>. Upravo ono što mi treba za nastavak teksta.</p>
<hr>
<p><br>Kada bi čovečanstvo izumrlo sutra, od COVIDa-25 ili nečeg sličnog, ostavili bismo iza sebe upravo <em>godshatter</em>. Relikviju neizrecive snage. Zamislite da sve što je ostalo jeste samo mobilni telefon (ali &ldquo;pametni&rdquo;, kakve imamo danas). Beskoristan bez nekog solarnog punjača, ali ako se i on nagde nađe, odjednom ne postoji ništa vrednije na ovoj planeti. Još ako je na njemu skinuta i oflajn varijanta vikipedije, otkriće tog telefona bi nam omogućilo da ga ponovo napravimo. Možemo li brže od ovoga?</p>
<p>To je <em>godshatter</em> informacionog doba. Ručni uređaj koji vam omogućava da dišete pod vodom. Fejzer. Prenosivi uređaj koji može da gradi kuće. Doktorov <a href="https://memory-alpha.fandom.com/wiki/Mobile_emitter">mobilni emiter</a>. Mašina koja izvlači vodu iz vazduha. <a href="https://marvel.fandom.com/wiki/Arc_Reactor">ARC reaktor</a>. I sve ovo pada u vodu ako morate da ga povežete na wifi.</p>
<hr>
<p><br>Uporedite Mercedesov <a href="https://www.daimler.com/innovation/case/autonomous/drive-pilot-2.html">Drive Pilot</a> sa Teslinim <a href="https://www.tesla.com/autopilot">Autopilot</a> sistemom. Jedan koristi integrisan softver 1. nivoa autonomije, koji radi isključivo pri idealnim vremenskim uslovima, <u>i to samo na određenim putevima, koje je Mercedes unapred mapirao</u> (pokušajte da svarite ovo poslednje, polako). Drugi koristi samodovoljan sistem, koji je 15 godina ispred prvog. Zašto? Šta se tačno dešava sa softverskim odeljenjem Mercedesa? Nemaju dovoljno inovativnih mozgova? Pa i ne treba im, odavno postoje <a href="https://github.com/commaai/openpilot">besplatna gotova rešenja</a>.</p>
<p>Odgovor je da pate od klasičnog problema tehnoloških giganata 21. veka: <abbr title="Izvršni direktor">CEO</abbr> im je po struci <strong>menadžer</strong>. Osoba misteriozne struke, koja nikada u svom životu nije napisala i jednu jedinu liniju koda. Osoba koja nikada u svom životu nije implementirala logičko kolo. Osoba koja veruje da je open-sors ekosistem jedna velika crna rupa, koje se treba kloniti u širokom luku. Ista ta osoba uporno gura truo biznis model 20. veka tamo gde mu nije mesto, dok ga ostali članovi upravnog odbora tapšu po ramenu i gledaju sa divljenjem. Kolektivna šizofrenija? Ma jok, ipak samo dobra stara ljudska glupost i tvrdoglavost.</p>
<p>Cilj nam je da decentralizujemo svet, a ne da gradimo krhke sisteme, koji centralizuju moć u ruke pojedinca. Bitkoin blockchain nema kontrolu. Svaki pištolj puca onda kada njegov vlasnik povuče obarač, u vlasništvu miliona. Pogledajte slepce koji grade Tviter i Fejsbuk. To je praktično industrija bez tehnologije, i imaju hrabrosti da sebe nazivaju &ldquo;tehnološkim&rdquo; kompanijama. Dakle, prava tehnologija je tu, gde su korisnici?</p>
<hr>
<p><br>Prošlog meseca malo sam učio biologiju. Tehnologija za izgradnju ljudi je neverovatna. Ljudska DNK zauzima oko <code>6GB</code>. To je malo više od jednog DVD-a. 1970. je bilo nezamislivo skladištiti <code>6GB</code>. Danas to kopiram za nekoliko sekundi na M1 SSDu. To je zapravo brže od prirode.</p>
<p>Biologija je netoksična. Biologija je efikasna. Biologija je tehnologija. Biologija nije centralizovana.</p>
<p>Zašto iko i dalje želi Mercedes/BMW? Da li se zaista radi o neznanju, ili ipak o selektivnom slepilu? Ako vam <a href="https://www.gtspiritmedia.com/gtspirit/uploads/2016/04/Ola-K%c3%a4llenius.jpg">ovaj</a> čovek uliva poverenje, go for it. Moj role-model je i dalje <a href="https://cdn.vox-cdn.com/thumbor/QMsG9rZ44MyHR83S1QTtjwzuMXM=/0x0:1371x1371/1820x1213/filters:focal(590x433:808x651):format(webp)/cdn.vox-cdn.com/uploads/chorus_image/image/66926141/JimKeller2.0.jpg">ovakav</a>.</p>
<p>Svaki CEO tehnološke kompanije danas bi trebalo da se zapita sledeće: <mark>Da li trošim vreme i resurse na pokušaj pravljenja točka?</mark> <mark>Da li gradim tehnologiju za dalju centralizaciju ili decentralizaciju moći?</mark> Ako je odgovor prvo, to je loše. Ako drugo, dobro. Izgradite tehnologiju koja je neodvojiva od njenog narativa. Sama moć je nezaustavljiva, i kako ćemo je podeliti je izbor. Svaka kompanija koja svoj biznis model bazira na konzervativnosti tehničkih specifikacija treba biti bojkotovana do njene potpune propasti. Ako je nešto trebalo da naučimo od USB standarda, to je da je industrijska kolaboracija ključ za maksimiranje akceleracije tehnološke evolucije.</p>
<hr>
<p><br>Optimista sam. I dalje verujem u internet. Voleo bih da imam konkretniji plan. Voleo bih da je štap moći u mojim rukama. Ovako, čini mi se da sve što preostaje jeste sramota.</p>

  </section>
</article>

</main>

</div>

<footer>
  <div class="container">
    <span class="copyright">
      <span class="base07">&copy; 2021 podstanar. singularitet se bliži.</span>
    </span>
  </div>
</footer>
</body>
</html>

